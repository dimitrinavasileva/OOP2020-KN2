> Задача 1. Напишете клас Person, съдържащ име, ЕГН и телефон за връзка. Нека го наследяват клас Студент, имащ факултетен номер, специалност и таблица с оценки, и клас Преподавател, имащ предмет, по който преподава. Създайте масив с преподаватели и масив със студенти. Да се запишат в съответни файлове.

> Задача 2. Реализирайте следната йерахия от класове. Клас Превозно средство, което има следните характеристики: производител - символен низ в динамичната памет регистрационен номер - символен низ, който се състои от две букви, четири цифри и отново две букви. Класът се наследява от клас Автомобил и клас Велосипед. В класа Автомобил добавете следните характеристики: модел - символен низ в динамичната памет; максимална скорост. Класа Велосипед има единствена собствена член-данна - брой скорости.За всеки от класовете, където е необходимо, реализирайте подходящи конструктори, мутатори и селектори, както и функция за извеждане. Проверете реализираната функционалност във всеки от класовете в кратка програма.

> Задача 3. Реализирайте клас Работник с член-данни име и заплата. Реализирайте класовете Работник с заплата: собствени член-данни – години на работа, Работник по час: собствени член-данни – часове и колко му се плаща за час, и Стажант: собствени член-данни – дали му се плаща, ако се плаща заплатата му е 800лв, които наследяват класа Работник. Заплатата на Работника с заплата се изчислява като се умножат годините му на работа по 50, а на Работника за час като се умножат часовете, в които работи, по колкото му плащат за час. Реализирайте канонично представяне за класовете. Създайте функция, която извежда информация за даден работник. Създадете масив от работници и сметнете колко е заплата на всички.